ЛІЦЕНЗІЙНА УГОДА
openSUSE® Leap 42.2

Це неофіційний переклад ліцензії openSUSE Leap 42.2 на українську мову.
Він не є юридичним документом - тільки оригінальний текст
англійською описує умови розповсюдження openSUSE Leap 42.2 з точки
зору права. Тим не менш, ми сподіваємося, що цей переклад допоможе
кращому розумінні ліцензії україномовними користувачами.

Ця угода встановлює правила звантаження, встановлення або
використання операційної системи openSUSE Leap 42.2 та її оновлень,
незалежно від способу отримання. У відповідності до законодавства
США про авторське право openSUSE Leap 42.2 є колективною
роботою. При дотриманні нижченаведених умов проект openSUSE
надає Вам ліцензію на цю колективну роботу відповідно до
Загальної громадської ліцензії GNU (GNU General Public License)
версії 2. Звантажуючи, встановлюючи або використовуючи openSUSE Leap 42.2 ви
погоджуєтеся з умовами цієї угоди.

openSUSE Leap 42.2 є модульною операційною системою Linux,
яка складається із сотень програмних компонент. Ліцензійна угода
для кожного компонента знаходиться, як правило, у складі вихідного
коду. За винятком деяких файлів, що містять товарний знак
«openSUSE» і описаних нижче, умови ліцензії на компоненти дозволяють
вам копіювати і поширювати їх. За можливим винятком деяких
файлів вбудованих програм умови ліцензії на компоненти дозволяють Вам
копіювати, модифікувати і поширювати їх, як у вигляді вихідного
коду, так і у двійковій формі. Ця угода не обмежує ваші
права, а також не надає права, які замінюють положення
ліцензії якого-небудь компонента.

Операційна система openSUSE Leap 42.2 в цілому і кожна її
компонента зокрема, включаючи вихідний код, документацію, зовнішній
вигляд, структуру та організацію, є власністю проекту
openSUSE і інших власників та перебувають під захистом авторських прав
й інших законів. Право власності на openSUSE Leap 42.2 та будь-яку 
компоненту або будь-яку копію, модифікацію або об'єднану частину
залишається в рамках вищевказаних умов відповідно до застосовної
ліцензії. „openSUSE“ є товарним знаком корпорації SUSE, LLC.
у США та інших країнах і використовується з її дозволу. Ця
угода дозволяє вам поширювати незмінені копії openSUSE
Leap 42.2 з використанням товарного знаку „openSUSE“ за умови,
що ви дотримуєтеся вимог вказівок щодо використання торгового
знака «openSUSE», розташованих за адресою
http://www.opensuse.org/Legal. Ви повинні виконувати ці вимоги із
використання торгового знака при поширенні openSUSE Leap 42.2
незалежно від того, була змінена openSUSE Leap 42.2 чи ні.

За винятком випадків, окремо обумовлених у цій угоді або
ліцензії на конкретний компонент, У МАКСИМАЛЬНІЙ МІРІ, ДОЗВОЛЕНІЙ
ЧИННИМ ЗАКОНОДАВСТВОМ, ОПЕРАЦІЙНА СИСТЕМА OPENSUSE Leap 42.2 ТА ЇЇ
КОМПОНЕНТИ ПОСТАВЛЯЮТЬСЯ І ЛІЦЕНЗУЮТЬСЯ „ЯК Є“ БЕЗ БУДЬ-ЯКИХ
ГАРАНТІЙ, ЯВНИХ ЧИ ПРИПУЩЕНИХ, ВКЛЮЧАЮЧИ НЕПРЯМІ ПРАВА
ВЛАСНОСТІ, НЕПОРУШЕННЯ ПРАВ, КОМЕРЦІЙНУ ПРИДАТНІСТЬ І
ПРИДАТНІСТЬ ДЛЯ ПЕВНОЇ МЕТИ. Проект openSUSE не гарантує, що
функціональність openSUSE Leap 42.2 буде відповідати вашим вимогам або
що в роботі openSUSE Leap 42.2 будуть повністю відсутні помилки, а
також що функціонування здійснюватиметься у повній відповідності
із супровідною документацією. ВИКОРИСТОВУЙТЕ OPENSUSE Leap 42.2
ВИКЛЮЧНО НА СВІЙ СТРАХ І РИЗИК.

У МАКСИМАЛЬНІЙ МІРІ, ДОЗВОЛЕНІЙ ЧИННИМ ЗАКОНОДАВСТВОМ, ПРОЕКТ
OPENSUSE (І ЙОГО ЛІЦЕНЗІАРИ, ДОЧІРНІ ПІДПРИЄМСТВА І ПРАЦІВНИКИ), НЕ
НЕСЕ ВІДПОВІДАЛЬНОСТІ ЗА БУДЬ-ЯКІ ЗБИТКИ, ВКЛЮЧАЮЧИ ПРЯМИЙ, ВИПАДКОВИЙ
АБО НЕПРЯМИЙ ЗБИТОК, ВТРАЧЕНИЙ ПРИБУТОК, ВТРАТУ ЗАОЩАДЖЕНЬ У ЗВ'ЯЗКУ З
ВИКОРИСТАННЯМ АБО НЕМОЖЛИВІСТЮ ВИКОРИСТАННЯ OPENSUSE Leap 42.2, НАВІТЬ
ЯКЩО ПРОЕКТ OPENSUSE БУВ ПРОІНФОРМОВАНИЙ ПРО МОЖЛИВІСТЬ ТАКОЇ
ШКОДИ. У РАМКАХ РЕГУЛЮВАННЯ ВИНЯТКІВ І ОБМЕЖЕНЬ ШКОДИ,
СУКУПНА ВІДПОВІДАЛЬНІСТЬ ПРОЕКТУ OPENSUSE (ТА ЙОГО ЛІЦЕНЗІАРІВ,
ДОЧІРНІХ ПІДПРИЄМСТВ І ПРАЦІВНИКІВ), ОБМЕЖЕНА 50 ДОЛАРАМИ США, АБО,
ЯКЩО ЦЕ НЕ ПІДХОДИТЬ, ОБМЕЖЕНА МАКСИМАЛЬНИМИ ДОЗВОЛЕНИМИ МЕЖАМИ.

Ви підтверджуєте, що openSUSE Leap 42.2 підлягає експортному контролю згідно з Правилам Адміністрації по експорту США («EAR») і Ви згодні підкорятися вимогам EAR. Ви не будете експортувати або реекспортувати openSUSE Leap 42.2: (1) країнам, що знаходяться під санкціями США; (2) кінцевим користувачам щодо яких є відомості або підстави вважати, що вони застосовують openSUSE Leap 42.2 для проектування, розробки або виробництва ядерної, хімічної або біологічної зброї, ракетних систем, космічних апаратів, надзвукових ракет і безпілотних літальних апаратів без дозволу відповідного урядового агентства на підставі закону або конкретної ліцензії; або (3) кінцевим користувачам, відстороненим від експортних операцій рішенням будь-якого федерального агентства уряду США. Завантажуючи чи використовуючи openSUSE Leap 42.2, Ви погоджуєтесь з нижченаведеним, заявляєте та гарантуєте, що ви не перебуваєте на території або в підпорядкуванні однієї з таких країн або в таких списках. Крім того, ви несете повну відповідальність за дотримання всіх місцевих законів і норм, які впливають на ваше право імпортувати, експортувати або використовувати openSUSE Leap 42.2. Проконсультуйтеся на веб-сторінці Бюро промисловості та безпеки (BIS) www.bis.doc.gov перед експортом товарів, що підпадають під вимоги EAR. Ви несете повну відповідальність за одержання необхідних для експорту дозволів.

Якщо будь-яке положення цієї угоди буде визнано в
суді недійсним, це не вплине на законність інших
положень. Ця угода буде регулюватися законами штату Юта і
федеральними законами США без урахування будь-яких конфліктів між
законами, а також без застосування Конвенції Організації Об'єднаних
Націй про міжнародну купівлю-продаж. Ця угода засвідчує
повне розуміння і згоду між вами і проектом openSUSE щодо
операційної системи openSUSE Leap 42.2 і може бути змінена тільки в
письмовій формі за підписом обох сторін. Відмова від яких-небудь прав,
що надаються цією угодою, може вступити в законну силу
тільки при оформленні письмової домовленості з обов'язковим
підписом уповноваженого представника від кожного учасника угоди. Будь-яка
відмова від довільного минулого або теперішнього права, викликана
яким-небудь порушенням або неможливістю виконання, не може бути
відмовою від будь-яких майбутніх прав, що можуть виникнути на підставі даної
угоди. Використання, копіювання або розкриття інформації на
підставі рішення Уряду США підпадає під обмеження FAR
52.227-14 (грудень 2007 р.) редакція III (грудень 2007 р.), FAR 52.227-19
(грудень 2007 р.) або DFARS 252.227-7013 (b) (3) (листопад 1995 р.), або
застосовних наступних положень.

© Проект openSUSE, 2008-2016. Усі права захищені. „SUSE“ і „openSUSE“
є торговими марками SUSE, LLC. або її філій, що
заснували проект openSUSE, спонсорують його і несуть за нього
відповідальність. „Linux“ є зареєстрованою торговою
маркою Лінуса Торвальдса. Усі інші товарні знаки є
власністю їхніх відповідних власників.

As required by US law, you represent and warrant that you: (a)
understand that openSUSE Leap 42.2 is subject to export controls under
the Export Administration Regulations ("EAR") which are implemented
and enforced by the US Department of Commerce, Bureau of Industry and
Security; (b) are not located in a prohibited destination country or  are
specifically prohibited under the EAR or US sanctions regulations; (c) will not export,
re-export, or transfer openSUSE Leap 42.2 to any prohibited destination,
entity, or individual without the necessary export license(s)
or authorizations(s) from the US Government; (d) will not use or
transfer openSUSE Leap 42.2 for use in any sensitive nuclear, chemical,
or biological weapons or missile technology end-uses unless
authorized by the US Government by regulation or specific license;
(e) understand that countries other than the US may restrict the
import, use, or export of encryption products and that you will be
solely responsible for compliance with any such import, use, or export
restrictions.